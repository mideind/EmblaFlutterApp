<!doctype html>
<html lang="is">

<head>
    <meta charset="utf-8">
    <meta name="viewport" content="width=device-width, initial-scale=1.0">
    <meta http-equiv="Content-Type" content="text/html; charset=utf-8">
    <meta http-equiv="Content-Language" content="is">
    <title>Embla - Persónuvernd</title>
    <link rel="stylesheet" type="text/css" href="style.css">
    <script type="text/javascript">
        var urlParams = new URLSearchParams(window.location.search);
        var dark = urlParams.get('dark');
        if (dark != null) {
            document.write('<link rel="stylesheet" href="dark.css">');
        }
    </script>
    <meta name="robots" content="noindex, nofollow, noimageindex, noarchive">
    <meta name="googlebot" content="noindex, nofollow, noimageindex, noarchive">
</head>

<body>

    <div class="content">

        <h1>Persónuvernd</h1>

        <p>Embla er raddstýrt app fyrir iPhone og Android snjall­síma og spjald­tölvur. Framleiðandi þess og
            ábyrgðar­aðili er <a href="https://mideind.is/index.html">Miðeind ehf.</a>,
            Fiskislóð 31, rými B/303, 101 Reykjavík.
        </p>

        <p>Appið má sækja ókeypis í Apple App Store eða Android Play Store. Notandi getur hvenær sem er eytt appinu
            aftur
            út úr snjall­tæki sínu, og er hvattur til að gera það ef hán fellir sig ekki við þá upplýsinga­vinnslu og
            þá skil­mála sem hér er lýst.</p>

        <p>Embla er ekki ætluð börnum yngri en 13 ára.</p>

        <p>Embla tekur við ýmis konar fyrir­spurnum á talaðri íslensku, sendir þær til mið­lægs net­þjóns og miðlar
            svari
            til notanda með rödd sinni.</p>

        <p>Þegar notandi sækir Emblu eða ræsir appið í fyrsta sinn er hán spurt hvort Embla eigi að fá að­gang að
            hljóð­nema
            snjall­tækisins og upp­lýsingum um stað­setningu notandans. Appið fær þann að­gang aðeins að gefnu leyfi
            notandans.</p>

        <p>Meðan Embla er í for­grunni á skjá snjall­tækisins hlustar appið eftir því hvort notandinn segi “Hæ, Embla!”.
            Þá virkni má af­tengja í stillingar­skjá appsins. Sú hlustun hefur hvorki í för með sér að hljóð­gögn séu
            vistuð
            né að þau séu send frá snjall­tækinu. Þegar Embla greinir ávarpið “Hæ, Embla!”, eða þegar ýtt er á
            fyrir­spurnar­hnapp,
            byrjar appið að hlusta í gegn um hljóð­nema snjall­tækisins. Hlustun hættir þegar fyrir­spurn er lokið.
            Gefið er til kynna á skjá tækisins, og með hljóð­merki, þegar hlustun hefst og þegar henni lýkur.
            Hljóð­gögn sem berast meðan hlustað er eru send til net­þjóns Emblu til úr­vinnslu.</p>

        <p>Fyrirspurnir sem berast til net­þjóns Emblu eru geymdar á texta­formi í gagna­grunni í allt að 30 daga, en þá
            er
            þeim eytt með sjálf­virkum hætti. Mið­eind áskilur sér þó rétt til að vinna töl­fræði­legar upp­lýsingar
            upp úr fyrirspurna­gögnum og geyma þær upp­lýsingar lengur, í því skyni að endur­bæta þjónustuna
            og greina hvernig hún er notuð.</p>

        <p>Fyrir­spurnum fylgir IP-tala, stað­setning og kóði sem auð­kennir snjall­tækið sem sendi fyrir­spurnina.
            Stað­setning
            og auð­kenni eru notuð til að svara fyrir­spurnum rétt og í sam­hengi við fyrri fyrir­spurnir frá sama tæki.
            Hvorugt er tengt nafni, kenni­tölu eða öðrum persónu­einkennum notanda enda þarf enga inn­skráningu til að
            nota Emblu.</p>

        <p>Notandi getur hvenær sem er eytt öllum gögnum í vörslu Mið­eindar sem tengjast snjall­tæki í hans umsjá með
            því að smella
            á þar til gerðan hnapp í stillingar­skjá Emblu á því snjall­tæki.</p>

        <p>Ef notandi vill ekki að stað­setning háns sé send með fyrir­spurn, tíma­bundið eða varan­lega, getur hán
            stillt Emblu
            þannig í stillingar­skjá. Meðan sú stilling er virk getur Embla ekki svarað fyrir­spurnum sem byggja á
            stað­setningu.</p>

        <p>Fyrirspurna­gögn verða ekki afhent úr hendi Mið­eindar til þriðja aðila nema lög áskilji slíka af­hendingu.
            Radd­greining Emblu nýtir Azure skýja­þjónustu og eru radd­gögn send frá snjall­tæki notanda, án
            upp­lýsinga um
            stað­setningu, í því skyni til net­þjóna Microsoft. Tal­gervill Emblu nýtir einnig skýja­þjónustu frá
            Microsoft
            og eru svör send í því skyni til net­þjóna Microsoft.</p>

        <p>Net­þjónar Emblu eru hýstir hjá vinnslu­aðila innan Evrópska efnahags­svæðisins.</p>

        <p>Hug­búnaður Emblu er öllum <a href="https://github.com/mideind">opinn til skoðunar á
                GitHub</a>.</p>

        <p>Ef spurningar vakna um persónu­vernd í tengslum við Emblu má senda þær í tölvu­pósti á
            <a href="mailto:personuvernd@mideind.is">personuvernd­@mideind.is</a>, eða bréf­lega á ofan­greint
            heimilis­fang.
        </p>

        <br>
        <br>
        <br>

    </div>

</body>

</html>